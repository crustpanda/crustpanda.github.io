---
layout: post
title:  "Nytt tangentbord, DZ60 och QMK firmware för ISO och dedikerade piltangenter"
date:   2017-10-26 18:05:59 +0200
tags:
    - DZ60
    - zealio 65g
    - QMK
categories: jekyll update
---

Äntligen har jag ett nytt tangentbord. Mitt Pok3r får nu ta lite semester.


# Bakgrund

I januari förhandsbeställde jag ett tangentbord. Tangentbordet ifråga var en ISO variant av Leopold FC660M i vit utförande. Jag väntade länge. Den svarta varianten blev försenad även den men inte alls lika länge. Efter 10 månader gav jag upp, bad om att få tillbaka pengarna (det var inga problem och företaget jag förhandsbeställt igenom hade full förståelse).




## KBDfans gav mig hopp

Jag har tidigare beställt från [KBDfans](https://kbdfans.myshopify.com/) och de har mycket av intresse. Något som verkligen föll mig i smaken var deras PCB [DZ60](https://kbdfans.myshopify.com/collections/pcb/products/dz60-60-pcb) då det fanns många alternativa layouter till ett bra pris. Fördelen med ett tangentbord som är custom är att du kan anpassa det hur du vill. Du kan ha mer ovanliga switchar och som tidigare nämnt, andra layouter. De switchar jag köpte var [Zealios 65g](https://kbdfans.myshopify.com/products/switch-68-cherry-gateron-zealio), väldigt sköna att skriva med måste jag säga. De switchar jag tidigare har använt är blåa och bruna Cherry MX och jag tycker att Zealios slår dem båda.

För att ett tangentbord ska vara komplett behövs det dock mer än bara en PCB och switchar. Det tangentbord jag förhandsbeställde var vitt, det skulle passa både mig och resten av min datorhörna perfekt. KBDfans har ett [vitt chassi](https://kbdfans.myshopify.com/products/60-plastic-case) vilket jag köpte. Det passar bra till min vita numpad från Varmilo.

Ytterligare en sak jag köpte från KBDfans var [en plåt för DZ60](https://kbdfans.myshopify.com/products/dz60-cnc-aluminum-plate). Tangenter har jag gott om, de jag använder just nu är från Varmilo samt NPKC. Sist men inte minst, för 12 dollar satte KBDfans ihop tangentbordet åt mig och vad jag kan se har de gjort ett väldigt bra jobb.

![](/images/zealio.jpg)
Mitt nakna tangentbord.

![](/images/done.jpg)
Redo att användas.




## Ropen skalla - QMK och öppen källkod åt alla

Jag kommer skapa ett nytt inlägg om detta innehållandes mina egna filer för denna rätt ovanliga layout. Jag kanske försöker få filerna att bli inkluderade officiellt. I annat fall kommer de finnas tillgängliga på min Github.



